---
layout: post
category: CLANKY
title: "Piráti se zasadili o transparentní postup v potvrzování ředitelů/ředitelek olomouckých základních a mateřských škol v jejich funkci"
date: 2023-02-21
tags: olomouc
author: Martina ježková
image: articles/2022/Návrh bez názvu.png  #751x422 pixelu
---
*Olomouc 21.2.2023 -* **Výběrová řízení na ředitele*ředitelky základních a mateřských škol v Olomouci se budou nově konat každých šest let. Výběr bude transparentnější a bude ho mít na starost odborná a méně politická komise, která obsáhne mnohem více názorů. Doposud o pokračování stávajících ředitelů*ředitelek rozhodoval tzv. hodnoticí pohovor za zavřenými dveřmi.** 

*„Doposud to fungovalo tak, že pokud řediteli/ředitelce končilo šestileté funkční období, čekal ho tzv. hodnoticí pohovor, kde se probralo jeho stávající působení. Komise následně rozhodla, zda bude ve funkci pokračovat či nikoliv. Bylo to však z větší části politické rozhodnutí a skutečnost, jak si škola vede, jakou má vizi do budoucna a jak prosperuje měla spíš marginální roli,“* říká členka školské komise za Piráty **Radka Hájková Svobodová.**

To se teď změní. Nově se se místo hodnoticích pohovorů bude konat transparentní výběrové řízení a o obsazení pozice rozhodne skutečně odborná konkursní komise. Budou ji vždy tvořit dva členové určení městem, jeden člen určený ředitelem krajského úřadu, tři určení Českou školní inspekcí, jeden člen, kterým bude pedagogický pracovník příslušné školy či školky, a jeden, kterým bude člen školské rady zvolený za rodiče. 

*„Nové složení komise je méně politické a odráží více pohledů na práci ředitele/ředitelky a hlavně klade důraz na budoucí šestiletou vizi školy. Aby školy a školky dobře fungovaly, musí mít kvalitní vedení s jasnou vizí. Pozice ředitele/ředitelky je tak klíčová i pro rozvoj a značně ovlivňuje to, jak se ve škole učí a jak se tam děti cítí. Změny však rozhodně nejsou namířené proti stávajícím ředitelům a ředitelkám. Pokud školu vedou dobře, mají jasné cíle a vizi a pracují na tom, aby škola prosperovala, nemusí mít strach. Jsou to oni, kteří školu znají nejlépe, a mají tak přirozeně největší šanci uspět,“* říká pirátský radní pro  školství, kulturu a cestovní ruch **Viktor Tichák.**
